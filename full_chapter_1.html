<html>
  
  <html>
<head><meta charset="utf-8">
	<title></title>
</head>
<body>
 

  <div id="stext" class="stotramtext">
<span>
	<p>Shrimad Bhagavad Gita Chapter 1</p>

<p>atha prathamō'dhyāyaḥ ।</p>
<p>dhṛtarāṣṭra uvācha ।</p>
<p>dharmakṣētrē kurukṣētrē samavētā yuyutsavaḥ ।<br />
māmakāḥ pāṇḍavāśchaiva kimakurvata sañjaya ॥ 1 ॥</p>
<p>sañjaya uvācha ।</p>
<p>dṛṣṭvā tu pāṇḍavānīkaṃ vyūḍhaṃ duryōdhanastadā ।<br />
āchāryamupasaṅgamya rājā vachanamabravīt ॥ 2 ॥</p>
<p>paśyaitāṃ pāṇḍuputrāṇāmāchārya mahatīṃ chamūm ।<br />
vyūḍhāṃ drupadaputrēṇa tava śiṣyēṇa dhīmatā ॥ 3 ॥</p>
<p>atra śūrā mahēṣvāsā bhīmārjunasamā yudhi ।<br />
yuyudhānō virāṭaścha drupadaścha mahārathaḥ ॥ 4 ॥</p>
<p>dhṛṣṭakētuśchēkitānaḥ kāśirājaścha vīryavān ।<br />
purujitkuntibhōjaścha śaibyaścha narapuṅgavaḥ ॥ 5 ॥</p>
<p>yudhāmanyuścha vikrānta uttamaujāścha vīryavān ।<br />
saubhadrō draupadēyāścha sarva ēva mahārathāḥ ॥ 6 ॥</p>
<p>asmākaṃ tu viśiṣṭā yē tānnibōdha dvijōttama ।<br />
nāyakā mama sainyasya sañjñārthaṃ tānbravīmi tē ॥ 7 ॥</p>
<p>bhavānbhīṣmaścha karṇaścha kṛpaścha samitiñjayaḥ ।<br />
aśvatthāmā vikarṇaścha saumadattistathaiva cha ॥ 8 ॥</p>
<p>anyē cha bahavaḥ śūrā madarthē tyaktajīvitāḥ ।<br />
nānāśastrapraharaṇāḥ sarvē yuddhaviśāradāḥ ॥ 9 ॥</p>
<p>aparyāptaṃ tadasmākaṃ balaṃ bhīṣmābhirakṣitam ।<br />
paryāptaṃ tvidamētēṣāṃ balaṃ bhīmābhirakṣitam ॥ 10 ॥</p>
<p>ayanēṣu cha sarvēṣu yathābhāgamavasthitāḥ ।<br />
bhīṣmamēvābhirakṣantu bhavantaḥ sarva ēva hi ॥ 11 ॥</p>
<p>tasya sañjanayanharṣaṃ kuruvṛddhaḥ pitāmahaḥ ।<br />
siṃhanādaṃ vinadyōchchaiḥ śaṅkhaṃ dadhmau pratāpavān ॥ 12 ॥</p>
<p>tataḥ śaṅkhāścha bhēryaścha paṇavānakagōmukhāḥ ।<br />
sahasaivābhyahanyanta sa śabdastumulō'bhavat ॥ 13 ॥</p>
<p>tataḥ śvētairhayairyuktē mahati syandanē sthitau ।<br />
mādhavaḥ pāṇḍavaśchaiva divyau śaṅkhau pradaghmatuḥ ॥ 14 ॥</p>
<p>pāñchajanyaṃ hṛṣīkēśō dēvadattaṃ dhanañjayaḥ ।<br />
pauṇḍraṃ dadhmau mahāśaṅkhaṃ bhīmakarmā vṛkōdaraḥ ॥ 15 ॥</p>
<p>anantavijayaṃ rājā kuntīputrō yudhiṣṭhiraḥ ।<br />
nakulaḥ sahadēvaścha sughōṣamaṇipuṣpakau ॥ 16 ॥</p>
<p>kāśyaścha paramēṣvāsaḥ śikhaṇḍī cha mahārathaḥ ।<br />
dhṛṣṭadyumnō virāṭaścha sātyakiśchāparājitaḥ ॥ 17 ॥</p>
<p>drupadō draupadēyāścha sarvaśaḥ pṛthivīpatē ।<br />
saubhadraścha mahābāhuḥ śaṅkhāndadhmuḥ pṛthakpṛthak ॥ 18 ॥</p>
<p>sa ghōṣō dhārtarāṣṭrāṇāṃ hṛdayāni vyadārayat ।<br />
nabhaścha pṛthivīṃ chaiva tumulō vyanunādayan ॥ 19 ॥</p>
<p>atha vyavasthitāndṛṣṭvā dhārtarāṣṭrānkapidhvajaḥ ।<br />
pravṛttē śastrasampātē dhanurudyamya pāṇḍavaḥ ॥ 20 ॥</p>
<p>hṛṣīkēśaṃ tadā vākyamidamāha mahīpatē।</p>
<p>arjuna uvācha ।</p>
<p>sēnayōrubhayōrmadhyē rathaṃ sthāpaya mē'chyuta ॥ 21 ॥</p>
<p>yāvadētānnirīkṣē'haṃ yōddhukāmānavasthitān ।<br />
kairmayā saha yōddhavyamasminraṇasamudyamē ॥ 22 ॥</p>
<p>yōtsyamānānavēkṣē'haṃ ya ētē'tra samāgatāḥ ।<br />
dhārtarāṣṭrasya durbuddhēryuddhē priyachikīrṣavaḥ ॥ 23 ॥</p>
<p>sañjaya uvācha ।<br />
ēvamuktō hṛṣīkēśō guḍākēśēna bhārata ।<br />
sēnayōrubhayōrmadhyē sthāpayitvā rathōttamam ॥ 24 ॥</p>
<p>bhīṣmadrōṇapramukhataḥ sarvēṣāṃ cha mahīkṣitām ।<br />
uvācha pārtha paśyaitānsamavētānkurūniti ॥ 25 ॥</p>
<p>tatrāpaśyatsthitānpārthaḥ pitṝnatha pitāmahān ।<br />
āchāryānmātulānbhrātṝnputrānpautrānsakhīṃstathā ॥ 26 ॥</p>
<p>śvaśurānsuhṛdaśchaiva sēnayōrubhayōrapi ।<br />
tānsamīkṣya sa kauntēyaḥ sarvānbandhūnavasthitān ॥ 27 ॥</p>
<p>kṛpayā parayāviṣṭō viṣīdannidamabravīt।</p>
<p>arjuna uvācha ।</p>
<p>dṛṣṭvēmaṃ svajanaṃ kṛṣṇa yuyutsuṃ samupasthitam ॥ 28 ॥</p>
<p>sīdanti mama gātrāṇi mukhaṃ cha pariśuṣyati ।<br />
vēpathuścha śarīrē mē rōmaharṣaścha jāyatē ॥ 29 ॥</p>
<p>gāṇḍīvaṃ sraṃsatē hastāttvakchaiva paridahyatē ।<br />
na cha śaknōmyavasthātuṃ bhramatīva cha mē manaḥ ॥ 30 ॥</p>
<p>nimittāni cha paśyāmi viparītāni kēśava ।<br />
na cha śrēyō'nupaśyāmi hatvā svajanamāhavē ॥ 31 ॥</p>
<p>na kāṅkṣē vijayaṃ kṛṣṇa na cha rājyaṃ sukhāni cha ।<br />
kiṃ nō rājyēna gōvinda kiṃ bhōgairjīvitēna vā ॥ 32 ॥</p>
<p>yēṣāmarthē kāṅkṣitaṃ nō rājyaṃ bhōgāḥ sukhāni cha ।<br />
ta imē'vasthitā yuddhē prāṇāṃstyaktvā dhanāni cha ॥ 33 ॥</p>
<p>āchāryāḥ pitaraḥ putrāstathaiva cha pitāmahāḥ ।<br />
mātulāḥ śvaśurāḥ pautrāḥ śyālāḥ sambandhinastathā ॥ 34 ॥</p>
<p>ētānna hantumichChāmi ghnatō'pi madhusūdana ।<br />
api trailōkyarājyasya hētōḥ kiṃ nu mahīkṛtē ॥ 35 ॥</p>
<p>nihatya dhārtarāṣṭrānnaḥ kā prītiḥ syājjanārdana ।<br />
pāpamēvāśrayēdasmānhatvaitānātatāyinaḥ ॥ 36 ॥</p>
<p>tasmānnārhā vayaṃ hantuṃ dhārtarāṣṭrānsvabāndhavān ।<br />
svajanaṃ hi kathaṃ hatvā sukhinaḥ syāma mādhava ॥ 37 ॥</p>
<p>yadyapyētē na paśyanti lōbhōpahatachētasaḥ ।<br />
kulakṣayakṛtaṃ dōṣaṃ mitradrōhē cha pātakam ॥ 38 ॥</p>
<p>kathaṃ na jñēyamasmābhiḥ pāpādasmānnivartitum ।<br />
kulakṣayakṛtaṃ dōṣaṃ prapaśyadbhirjanārdana ॥ 39 ॥</p>
<p>kulakṣayē praṇaśyanti kuladharmāḥ sanātanāḥ ।<br />
dharmē naṣṭē kulaṃ kṛtsnamadharmō'bhibhavatyuta ॥ 40 ॥</p>
<p>adharmābhibhavātkṛṣṇa praduṣyanti kulastriyaḥ ।<br />
strīṣu duṣṭāsu vārṣṇēya jāyatē varṇasaṅkaraḥ ॥ 41 ॥</p>
<p>saṅkarō narakāyaiva kulaghnānāṃ kulasya cha ।<br />
patanti pitarō hyēṣāṃ luptapiṇḍōdakakriyāḥ ॥ 42 ॥</p>
<p>dōṣairētaiḥ kulaghnānāṃ varṇasaṅkarakārakaiḥ ।<br />
utsādyantē jātidharmāḥ kuladharmāścha śāśvatāḥ ॥ 43 ॥</p>
<p>utsannakuladharmāṇāṃ manuṣyāṇāṃ janārdana ।<br />
narakē'niyataṃ vāsō bhavatītyanuśuśruma ॥ 44 ॥</p>
<p>ahō bata mahatpāpaṃ kartuṃ vyavasitā vayam ।<br />
yadrājyasukhalōbhēna hantuṃ svajanamudyatāḥ ॥ 45 ॥</p>
<p>yadi māmapratīkāramaśastraṃ śastrapāṇayaḥ ।<br />
dhārtarāṣṭrā raṇē hanyustanmē kṣēmataraṃ bhavēt ॥ 46 ॥</p>
<p>sañjaya uvācha ।<br />
ēvamuktvārjunaḥ saṅkhyē rathōpastha upāviśat ।<br />
visṛjya saśaraṃ chāpaṃ śōkasaṃvignamānasaḥ ॥ 47 ॥</p>
<p>ōṃ tatsaditi śrīmadbhagavadgītāsūpaniṣatsu brahmavidyāyāṃ yōgaśāstrē śrīkṛṣṇārjunasaṃvādē </p>
<p>arjunaviṣādayōgō nāma prathamō'dhyāyaḥ ॥1 ॥<br />
</p><br /><br /><br />
</div>					
 
    </body>
  </html>
